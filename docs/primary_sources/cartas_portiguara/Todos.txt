

Carta 1, de Felipe Camarão a Pedro Poti, de 19 de agosto de 1645.

Aîmondó benhẽ xe nhe’enga opamenhẽ3 peẽme, xe ra’yretá4. Pe raûsupa5 é, pe rekomonhangaba6 aîmondó benhẽ7 peẽme. Marãnamo? Opamenhẽ pe rubetéramo8 gûitekóbo9 é, pe rekokatu kanhema suí10. N’i katuî nhẽ kó nhandé11 retama pupé nhẽ; pe rekó pupé pekanhemetekatûabo12, xe suí, cristão-ramo pe rekó pupé. Kó xe nhe’enga aîmondó benhẽ tekoaíba suí pe pysyrõagûama14 resé. Emonãnamo, ta peîkugûá15pabẽ pe posanga peẽme xe remimondó.16 Aîkó niã ixé peẽme opamenhẽ ma’e monhangagûama resé. Sasyeté ã17 ixébe18 ma’eaíba pe remimonhangûera resé kó marana, pe raûsubare’yma. Marãnamo, kó yby poretéramo pe rekóreme, amarãmonhangype20 oré21 gûasembaba ri22? Na saûsubarypyramo ruã sekóû? Ma’ẽtepe é mokõî ygûã maramonhangápe? Oré resé24 omaramonhãba’e, apŷabaíba pitikoara25, kanhẽmbabi26 Serinha’ẽme27. Apŷabaíba pytybõsara opakatu i kanhemi kûesé akỹ29 maramonhangápe. Apŷabaíba irũnamo o a’o resé omaramonhãba’epûera, opakatu i kanhemi oré suí. N’onheme’engi31 îeí ãgûa supé quartel32. Marãnamo, kó yby poretéramo ãgûa rekóreme? Peîkugûa33katu karaíba34 opabenhẽ35 mba’eaíba pe remimonhanga resé, opabẽ36 culpa37 seîtykite38 a’ereme, koba’e suí pe pysyrõagûama39 resé. Kó ixé pe rekorama, pe remimonhangûama, pe rekomonhangaba aîmondó benhẽ peẽme ta peîmoabaíb ymẽ apŷabaíba, oîopa’ũme, oîoirũnamo pe rerekoaíme40. I xuí pe semagûama mba’e apŷabaíba ryryîa suí42 peîeangune. Okanhemetá44 ‘ybama45, apŷabaíba, oré suí. Kûesé orogûar47 benhẽ 4 tubixaba, opabenhẽ i nhanama48, îerobîasaba49. 4 cento50 i boîá oîopytera rupi orogûar. Amõ okanhem oré suí irũnamo Okanhẽ capitão André de Souza Bioby, capitão Matheus Monteiro53, capitão Gaspar Igibaquagiribã opamenhẽ i boîaeté abé. Peîmo’ang ymẽ, tuîxamonhangápe56 oré57 gûasembaba supé, quartel nheme’enga. Peîmo’ang ymẽ apŷabaíba oré suí pe pysyrõ. I xupé nhõ ã quartel nheme’engi. Marãnamo, sobaîygûaramo sekóreme? Emonãnamo, petenhẽumẽ benhẽ abá onhemomotabenhẽmo, apŷabaíba maranirũnamo o gûekorama59 resé. Naîpotarangaî benhẽî60 pe kanhema. Emonãnamo, opamenhẽ peîor xe ropenhana, ixébe peîkŷabo61. Xe nhyrõngatu ipóne peẽmene opabenhẽ62 mba’eaíba pe remimonhangûera reséne63. Kó nhõ pe posanga. Emonãnamo, pepu’ã64 sesé, i xuí pesema. Emonã pe rekóreme, xe rorybeténe. Opomoingoîebykatupe65, akûeme pe rekopûera rupikatune. Kó xe nhe’enga rupi oîkó e’iba’e66 a’eîpe67ne: i mokanhemetepyramo nhẽ sekóûne68 Mamõ monẽ i xóû xe suí oîegûasema69. T’oîmoang ymẽ. abá emonã oîkoba’e. Kó marana akûeme akỹ70 amõ armada rekopûera îabé; sekó akûeîba’e rekó. Ixé aé aîkugûá72 tekó. Peteymẽ73 peîeagûabo74, pekûaẽmo75 xe suí. Aîme’engatu ipóne perdão geral76 peẽmene. Xe remimotaramo peîkóne. Opamenhẽ morubixabetá abá oîerureté peẽme pe ruragûama77 resé. A’e abé oîme’ẽ78 perdão geral peẽmene79 og80 ubixaba ogû81 ekomonhangaba rupi. Oîe82, 19 de agosto de 1645. Capp.am Mor Camarão (A mensagem a seguir, escrita no final da carta, parece ser de outra pessoa. Há um enorme rabisco sobre ela, que semelha uma rubrica. Ali, lemos o seguinte:) Pe îerobîare’yme, i aparypyramo83 peîkó. Maranamo aîuruîuba84 oîme’eng ûã kó yby karaíba supé? Emonãnamo, peîkugûá pe rekó. (No final da página, há uma mensagem breve do capitão Simão Soares, seguida de sua assinatura:) Ixé anama gûy, aîur ké pe rerosema85 tekoabaíba suí. Kó bé aîkó. Peîerobîar ixé resé. Capp. am Simão Soares – Paraíba (E, no canto inferior, do lado esquerdo, com a mesma letra da mensagem acima, lemos:) T’i por aîpó86 xe87 nhe’enga. 

Carta 2, de Felipe Camarão a Antônio Paraupaba, de 4 de outubro de 1645.

Kó xe nhe’enga aîmondó endébe, nde rubetéramo gûitekóbo é. Nde remimotare’yma rupi é serã? Marãnamo? Nde rubetéramo gûitekóbo, n’aîpotari, christãoramo nde rekóreme, nde kanhẽ tenhẽnhã90, aké so’o91 Tupã kugûapare’yma rekó92 îabé. Nde moapysyk ygûã, nipó, apŷabaíba irũnamo nde rekó? Opab ygûã nipóne turusuba’e ererekó nde pópe ko’y. Ma’e abépe ereîpotarybé i xuí? Nde reté é ã saûsupápe eîkóbo, christãoramo nde rekó pupé, nde reté memẽ nde ‘anga mokanhẽeté potá? Kó93 nde rekó n’a‘ekatuî nhẽ94 sepîaka, nde raûsupa é. Kó nde rekorama resé oromongakugûá96 xe robaké nde rureme. Opabenhẽ kó yby pupé, ma’eaíba nde remimonhangûera resé a’ekatu97, xe robaké nde rureme, xe nhyrõnamo98 endébe, xe remimotara rupikatu. Emonãnamo, etenhẽumẽ ã karaíba koîpó apŷabangaîpaba xe suí ogû99 apixara remirekó reroîabapara nhe’enga, xe nhe’ẽmo’anga mombe’u rerobîáne. Memẽ ã karaíba nde remikugûakaturamo sekóû, nhandé resé ogû100 emiaûsupotaramo101. A’e endébe nhe’engabyeteeté. Osa’ang endébe, n’oîme’engangaî ahẽ peẽme quartel e’iba’e. Nhe’enga osa’ang peẽme. Marãnamo? T’oîkó ymẽ ahẽ og105 ubixaba reseká, t’oîkó nhẽ kó ahẽ apŷabaíba irũnamo, “-T’omarãmonhang “ o Capitão-Mor resé, a’ereme t’arekó kó ahẽ remirekopûera108 koîpó ta’yrûera109, taîyrûera110 xe remiaûsubamo ká,” o’îabo é ã karaíba. Xe nhe’engabaeteeté mo’anga ra’angi peẽme ixé pe pysyrõ suí é. Emonãnamo, etenheumẽ113 ã mba’e rerobîáne. Na karaíba ruã ixé. Nde ruba é ã ixé. Emonãnamo, t’ereîmoabaíb ymẽ apŷabaíba suí114 nhandé anametá nde irũmo oîkoba’e rerosemagûama. T’ererur ãgûa xe robaké opakatu. Xe nhyrõ115 ãgûa supé nde irũnamo bé. N’îa’ekatuî116 nde rambynha nhandé rekomonhangagûera mokanhemetekatûabo îaîkóbo oîoupi nhẽ nhõ. Nhomokanhema oîepé nhandé rekó pupé na rima’e119 bé ruã. Tuîba’e kó îoapiti rerekóû oîoupi. Kó apŷabaíba é ã kó tekó oîmonhangukar, nhandé a’ereme é nde rekokaturama rekasápe121 é. Eré kó kó122 apŷabaíba retãme eîkóbo, na xe pe’abo ruã a’e îabé!123 Ixé asó Paragûasupe ã nhandé rekorama reká é. Ixé na’ekatuî xe rubamyrĩ nhandé rekokatumonhangaba124 mokanhema nhandé îosuí. Emonãnamo, t’ererosẽ apŷabaíba suí nhandé anametá xe robaké. Penheangu ymẽ xe suí. Aîpó pe rekó n’i 126 îabaibangáî kó tekó endé i potareme i monhanga. Ebokûeî bé nde ruba127, sargento-mor Dom Diogo Pinheiro, aîmondó aîpó pe rekó resé. Pa’i Tupana kó tekó resé ta pe popytybõ pe rekokaturama resé, xe remimotara rupi. Oye128, 4 de outubro de 1645. Opabenhẽ pe ruba Capp.am Mor Camarão 

Carta 3, de Felipe Camarão a Pedro Poti, de 4 de outubro de 1645.

Pa’i Tupana kó xe papera129 t’ogûerosy130katu nde marane’yma supé131 xe rorybagûama resé. Ixé ã ké, Vargem pupé, xe rekoápe132, na xe marani nhẽ endébe ma’e monhangagûama resé, xe remimotara rupikatu. Aîmondó benhẽ ã xe nhe’enga endébe nde anametéramo gûitekóbo é. T’ereîukáukar benhẽ é serã nhandu endébe kó xe papera rerasoara? Ma’ẽ ra’e amõ ereîukaukar ygûá133, a’eba’e ã aîkugûab ygûã. Kó marana pupé, tekó kugûaparamo gûitekóbo é, na xe putupabi aîpó nde rekó resé. Marãnamo? Aîkugûakatu apŷabaíba pópe nde rekó, nde rekobé134 abé, endé saûsuba. Omour135 ã nde ryke’yra136, Capitão Diogo da Costa, nde nhe’engûera ixébe i mombegûabo. Karaíba, nde raûsupara ra’e137 nde nhe’engûera ogûerur i xupé, i mombegûabo a’e rupibé. Nde ryke’yra Capitão Diogo da Costa, aîmondó endébe xe papera rerasóbo ko’y ã138. Nde rybyra139, Sargento-Mor Dom Diogo Pinheiro, aîmondó ebokûé koty opabenhẽ pe resé, opabenhẽ pe rubetéramo gûitekóbo é, cristãoramo. Nhandé rupagûera, nhandé rekomonhangagûera, endé abé, ã nhandé anama Paraibygûara, Kupagûaoygûara141, Uruburemygûara142, Yareroîygûara143, Gûyratiamygûara144, opabenhẽ ka’atingygûara ra’yrûera, tekokugûabe’yma rekó rupi, nde reté memẽ nde ‘anga. Endé i mokanhema benhẽ nhã146 suí é ã xe nhe’enga aîmondó endébe apŷabaíba suí nde semagûama resé. Emonãnamo, t’ereîmoabaíbyne apŷabaíba suí opabenhẽ nhandé anama rerosemagûama? N’iî abaibangaî endé ãgûa rerosema, endé i potareme. Emonãnamo, etenheumẽ ã nhandé anama tekokugûabe’yma rekó rupi eîkóbo147, enhemokanhẽetekatûabone. Emokûeî148 bé nde rybyra, Dom Diogo Pinheiro, aîmondó ebokûé koty, kûépe nde sẽme149 apŷabaíba suí, nde pysyrõarama resé. Emonãnamo, nde s? nhanondé150, t’ereîmo’ekatu nde rybyra nde rekorama resé. Emonãnamo, nde ramỹînha, tuîba’e Araruna, nde ruba Îagûarari, amõ opabenhẽ nhandé anama t’ererur, senosema152. Koba’e tekó, ma’egûasueté endébene, endé i monhangeme El Rey supéne. Kobé aîkó endébe nde rekó resé, i kane’õba’erama. Na apŷabaíba nde rerekopûera îabé ruã irã ereîkóne. Emonãnamo, erobîar xe nhe’enga. Opabenhẽ moradores nde mombe’ukatu ixébe, koba’e resé xe rorybeté gûitekóbo. Aîpó nhõ xe nhe’enga endébe. Pa’i Tupana ta nde popytybõ nde rekorama resé. Oîe, 4 de outubro de 1645. Opabenhẽ nhandé ruba rekobîara, nde ryke’yra, Cappam Mor Camarão. 

Carta 4, de Diogo da Costa a Pedro Poti, de 17 de outubro de 1645.

Pa’i Tupana é xe paperi157 t’ogûerosykatu nde marane’yma supé, xe rybyri gûy, Pero Potĩ gûy. Ebokûé bé xe paperi îamondó endébe. Ma’e tekópe ereîmoasy? Îaîemonhãmbyterype161. Ma’epe ereîmoasy? Eîor esema. Akûéme bé aîkó xe kane’õramo162 nde resé. Nde ryke’yra bé, Capitão-Mor abé, memẽ nde rybyri, Saligento165-Mor abé. Esemĩ166, kó xe papera repîaka rupibé. Marãpe ereîkó apŷabaíba raûsupa167? Ixépe na xe raûsubi îepé? Marãpe? “Re´ĩ168 kó xe ganã169; nde ipó ahẽ” e’îabo xebe, xe pe’abo, nde îoseî170 xépemo? Karaíba nde anga’o naîmombe’uî xûé ndebe? Opotar171 eté karaíba murubixaba nde sema. Sorybeté niã opabenhẽ karaibetá173 Paraibygûara nde îeme’engagûera174 rureme. Nde sema abaíme175, eîmour abá amõ xe mongakuapa176 t’asóne nde renosema, koîpó endé i kugûapaba rupi. Ome’ẽmotá177 niã morubixaba, nde sema resé, ma’ẽgûasueté ndebe. Eîor esema. Na xe raûsupe îepé? Omanõ raka’e178 nde rybyra Lippe Tokaîa; îandé sy omanõ Musu’ype. Aîpó nhote, xe rybyry gûy. Nde ryke’yra, Capitão Diogo da Costa. Oîe, daçaçeti de oitubro, 1645. 

Carta 5, de Diogo Pinheiro Camarão a Pedro Poti, de 21 de outubro de 1645.

Ao sñor181 Capitão Pedro Potĩ182 Îandé Îara Pa’i183 Tupã é tekobekatu t’ome’eng184 endébe. Ikó xe papera endé sepîak îanondé, xe rorykatu ã opabenhẽ pe marane’yma resé gûiporandupa, xe abé ã, na xe marani nhẽ gûitekóbo. Peẽme ma’e monhangagûama resé, ma’e pe remimotara, ma’e monhangagûama resé aîmondó ã xe soldados ebapó, nde rapé ypype, pe sema resé, “-Pekûaî ãgûa amõ sema repîaka” gûi’îabo. Aîmondó Capitão Diogo da Costa, “-Peîpysyk188 abá amõ koîpó kunhã amõ ta peîmongetá”. “-Pe renosema é ikó oroîur” peîé i supé189. “Peîmongetá ranhẽ; i mongetá roîré, ta peîmondó ãgûa mongakuapa”, gûi’îabo191. Pa’i Tupã Îandé Îara reminguabamo, ikó xe nhe’enga aîmondó endébe, Snor Pedro Potĩ. Marãnamo? Xe ã nde anama retekatu. Eîor esema Anhanga192 ratá nungara suí. Eîkuab cristãoramo nde rekó! Marã ereîmokanhẽmotaretekatupe cristãoramo nde rekó? Marã ereîmokanhẽmotaretépe Pa’i Tupã ra’yramo nde rekó? Marã ereîkopotaretépe? Tekokuabe’ymamo, erenhemokanhẽmotaretekatu endé anhẽ eîkóbo. Mobype cristão-kanhema eresepîá194? Karaíba na okanhemba’e ruã. Marãnamo? Cristãoramo sekóreme, nd’e’ikatuî Pa’i Tupã i mokanhema. Ikó bé oroîkó pe renosema motá195, sr. Capitão-Mor Antônio Felipe Camarão nhe’enga rupi, opabenhẽ karaíba rubixaba nhe’enga rupi bé. Xe putubabeté ã gûitekóbo pe resé, oré suí pe nhegûasema repîaka; na pe anama ruãtepe oré? Ma’e resépe oré amotare’ym peîepé? Oré n’oromonhangi197 ma’eaíba amõ peẽmo. Neĩ, peẽ na peîmonhangi ma’eaíba amõ orébe. Emokûeî bé capitão-mor papera sóû endébe. Emokûeî bé Antônio198 Paraupaba supé amõ capitão-mor papera sóû. Pa’i Tupã temõ oîké pe py’a199 pemo, cristão gûé! A’emo pe sẽmo200 oré rorybetémo201, pe sẽmemo, memẽ pe repîakamo202. Emokûeî bé mokõî kunhã203 aîmondó peẽme, moranduba rerasóbo, t’omombe’u ké xe rekó endébe. Aîpó nhõ moranduba sóû. Peîkobekatu peîkóbo. Pa’i Tupã t’oîkó pe irũnamo. Hoje 21 de outubro, 1645 anos. Nde rybyra, nde raûsupara, Sargento-Mor Dom Diogo Pinheiro Camarão. 

Carta 6, de Diogo Pinheiro Camarão aos capitães Baltazar Araberana, Gaspar Cararu, Pedro Valadina e Jandaia, de 21 de outubro de 1645.

Pa’i Tupã t’oîkó pe irũnamo, pe momarane’yma, Snor capitão-etá205 gûé. Xe rorykatu ã pe marane’yma resé gûiporandupa, xe abé ã na xe marani nhẽ gûitekóbo. Peẽme ma’e pe rekotebẽsaba monhangagûama resé, aîmondó ã xe nhe’enga peẽme 4, capitão-etá gûé, Capitão Barthezar Araberana, Capitão Gaspar Cararu206, Capitão Pedro Valadina, Capitão Îendaîa. Nã ã xe nhe’enga aîmondó peẽme, xe moú rá Capitão-Mor Dom Anto Fhelippe207 Camarão, pe resé, ké Paraípe. “-Eîkûatiar papera, i mondóbo ãgûa supé. ‘-Pesemõtápe orébe? Oroîur ã pe renosema’, eré ãgûa supé, papera mondóbo”, e’i ã ahẽ xe moú. A’e rupi, ã ikó papera aîmondó peẽme. Xe ã naîkóî tekoaíba resé. Marãnamope peîegûasem oré suí? Na oré anama ruãtepiã peẽ? Peîmour ikó xe papera poepykaba. Marã îaîope’aetekatupîãne, oîoanamamo? Îandé rekó pupé piã îaîkó tekoaíba rine? Peîmour ikó xe papera poepykaba. “Aani” pe ‘e xe ri pe nhemomotare’yme208 a’ereme t’aîkuáne pe rekó. “Aani” pe ‘ereme, t’aîkó ymẽne pe resé, na xe putupabi ã209 pe resé, Sñor Capitão-etá gûé. Peẽ cristão-ramo pe rekoruînhẽ210. Ko’y peẽ, pe kanhema resé, naeté211 katupe. Erima’e cristão rekóû, Pa’i Tupã raûsuba pe’abo ra’u212. Aîpó nhõ moranduba sóû. Pa’i Tupã t’oîkó pe irũnamo. Oye, 21 de outubro 1645 Annos. Pe raûsupara, pe anametekatu, Sargento-Mor Dom Diogo Pinheiro Camarão 